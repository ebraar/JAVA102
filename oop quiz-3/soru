Quiz sorusunda bir akıllı telefon için fotoğraf çekme, video kaydetme, wi-fi ağlarını bulma ve internete bağlanma gibi temel adımları gerçekleştiren bir uygulama kodu yazılacaktır. 
Uygulamada öncelikle Kamera ve Wifi isimli iki adet interface tanımlanacaktır. 

Kamera arayüzü; EkranGoruntusuAl, PiliKontrolEt, VideoKaydet ve 4KVideoKaydet isimlerinde metotlara sahiptir. Bu metotlardan EkranGoruntusuAl ve VideoKaydet metotları gövdesiz metotlar iken 4KVideoKaydet ve PiliKontrolEt metotlarının gövdesi mevcuttur. 
* void EkranGoruntusuAl() : ekrana ‘ekran görüntüsü alındı’ yazdırmaktadır
* void VideoKaydet() : ekrana ‘video kaydediliyor’ yazdırmaktadır.
* void 4KVideoKaydet() : ekrana ‘4K video kaydediliyor’ yazdırmaktadır.
* boolean PiliKontrolEt(int deger) : kendisine parametre olarak gelen pil değerini ekrana basmaktadır. Ayrıca gelen pil değeri 20’den büyükse true, değilse false değeri döndürmektedir.

Wifi arayüzü; AglariBul, AgaBaglan ve PiliKontrolEt metotlarına sahiptir. AglarıBul ve AgaBaglan metotları gövdesiz metotlar iken PiliKontrolEt metodu gövdeli bir metottur.
* String[] AglariBul() : Ekrana ‘Wi-fi ağları listeleniyor’ yazdıracaktır. Ayrıca aktif ağların listesini geri döndürülecektir. Aktif ağ listesi {"Harry", "Prashanth", "Anjali5G"} şeklindedir.
* void AgaBaglan(String agİsmi) : ekrana kendisine parametre olarak gelen ağın ismi ile ‘agİsmi bağlanılıyor.’ yazdırmaktadır.
* boolean PiliKontrolEt(int deger) : kendisine parametre olarak gelen pil değerini ekrana basmaktadır. Ayrıca gelen pil değeri 10’den büyükse true, değilse false değeri döndürmektedir.

CepTelefonu adında bir sınıf tanımlanacaktır. CepTelefonu sınıfı NumarayıAra ve CagriSec adında iki metoda sahiptir. 
* void NumarayiAra(String telNumarasi) : ekrana kendine parametre olarak gelen telefon numarası ile ‘’telNumarasi aranıyor …’ yazdıracaktır.
* void CagriSec() : ekrana ‘Baglanılıyor …’ yazdıracaktır.

AkilliTelefon sınıfı tanımlanacaktır. AkilliTelefon sınıfı CepTelefonu sınıfından miras alacaktır. Ayrıca Kamera ve Wifi interfacelerini de implemente edecektir. Pil kontrolü için Kamera arayüzü tercih edilecektir.

Main metodunda AkilliTelefon sınıfından 2 adet nesne türetilecektir. Birinci nesne için EkranGoruntusuAl, VideoKaydet, CagriSec metotları sırasıyla çağrılacaktır. Daha sonra pil değeri kontrol edilecek (pil değeri 15) ve pil değerinin true olması halinde wi-fi ağları listelenip her ağa sırasıyla bağlanılacaktır.
İkinci nesne için 4KVideoKaydet ve NumarayiAra metotları sırasıyla çağrılacaktır (Telefon numarası “123456”). Daha sonra pil değeri kontrol edilecek (pil değeri 3) ve pil değerinin true olması halinde wi-fi ağları listelenecektir.